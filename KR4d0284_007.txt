# -*- mode: mandoku-view; -*-
#+TITLE: 南軒集
#+DATE: 2015-08-25 00:02:35.632670
#+PROPERTY: ID KR4d0284
#+PROPERTY: BASEEDITION WYG    
#+PROPERTY: JUAN 卷七
<pb:KR4d0284_WYG_007-1a>¶
欽定四庫全書¶
　南軒集巻七　　　　　　　宋　張栻　撰¶
　　律詩¶
　　　次韻趙漕¶
中宵憂歲不成寐一雨為霖敢自虞應是行臺借餘潤¶
故教均澤及樵蘇¶
雨聲歴歴來庭户喜色津津到澤虞撃壌徑思同野老¶
名亭詎敢學坡蘇¶
<pb:KR4d0284_WYG_007-1b>¶
　　　和答鄭憲分贈米帖¶
字中有筆米慱士片紙人間什襲藏好帖袖歸終日㸔¶
從渠車馬閙康莊(是日中元/傾城出逰)¶
　　　偶作¶
世情易變如雲葉官事無窮類海潮退食北䆫凉意滿¶
卧聽急雨打芭蕉¶
　　　偶成(至前/)¶
公庭過午無餘事退食歸來黙坐時晴日半䆫香一縷¶
<pb:KR4d0284_WYG_007-2a>¶
陽來消息只心知¶
　　　送鄭憲酒¶
晴日南山几杖俱躋髙選勝不須扶也知坐上多佳客¶
可着青州從事無¶
　　　再和¶
想得經行與客俱身强寧復要人扶晩來山色應難盡¶
十里青蒼看有無¶
　　　韓廷玉築亭於官舎之旁園中故多梅㑹有飛¶
<pb:KR4d0284_WYG_007-2b>¶
　　　雪予因題其扁曰梅雪蓋取少陵詩語而劉公¶
　　　貢父送劉長官掌廣西機宜嘗用此事有雪片¶
　　　梅花五嶺春之句今廷玉適為此官于以名亭¶
　　　抑其宜也亭邊花木多吾弟定叟舊植故予首¶
　　　章及之¶
城隂一徑自深窈花木成行菊遶籬細說當時經始事¶
夢回春草費相思¶
南州要是梅開早北客巡簷偏眼明一夜飛花來㸃綴¶
<pb:KR4d0284_WYG_007-3a>¶
新亭扁復得佳名¶
眼底風光正自佳滯留何必歎天涯日長况是文書省¶
且與閑吟對落花¶
　　　立春日禊亭偶成¶
律回歲晩氷霜少春到人間草木知便覺眼前生意滿¶
東風吹水綠差差¶
　　　和陳擇之春日四絶¶
花落花開揔可憐嶠南亦復好風煙雨餘起我故園夢¶
<pb:KR4d0284_WYG_007-3b>¶
漠漠浮鷗水拍天¶
年華冉冉春將半花事怱怱雨滿城想復東郊變新綠¶
未妨携酒趂初晴¶
泗上當時皷瑟人風雩豈是樂閑身言外黙傳千聖旨¶
胷中長有四時春¶
日長漸有簡編樂春半巳將櫻笱來無數青山相慰藉¶
有時明月共裴徊¶
　　　元日¶
<pb:KR4d0284_WYG_007-4a>¶
古史書元意義存春秋掲示更分明人心天理初無欠¶
正本端原萬善生¶
　　　從鄭少嘉求貢綱餘茶¶
貢包餘壁小盤龍獨占人間第一功乞與清風行萬里¶
為君一洗瘴雲空¶
茗事蕭踈五嶺中修仁但可愈頭風春前龍焙令人憶¶
知與故人風味同¶
　　　初食荔枝¶
<pb:KR4d0284_WYG_007-4b>¶
開奩未暇論香味便合令居第一流細擘輕紅傾瑞露¶
周南端復且淹留¶
照水依山秪自竒櫛風沐雨借光輝氷肌不受紅塵涴¶
頳頰從教酒暈肥¶
　　　嶺南荔枝不可寄逺龍眼新熟輙以五百顆奉¶
　　　晦叔或可與伯逢共一酌也¶
荔子如今尚典刑秋林圎實著嘉名雖無頳玉南風面¶
却耐筠籠千里行¶
<pb:KR4d0284_WYG_007-5a>¶
手自封題寄故人聊將風味赴詩唇千年尚憶唐羗䟽¶
不汙華清驛騎塵¶
　　　壽定叟弟¶
聞說清朝對紫宸君王側席屢咨詢惟應民瘼開陳切¶
故遣分符驗撫循¶
聞說嚴人愛貳車呻吟赴愬頼携扶從今充擴應無倦¶
千里疲民待子蘇¶
聞說年來更老成清心寡欲厭紛紜固知造物有深意¶
<pb:KR4d0284_WYG_007-5b>¶
端享脩齡㸔䇿勲¶
秋風想巳治歸裴吾亦扁舟具碧湘世味秪應諳歴遍¶
何如兄弟對方牀¶
年年桂綻菊開時長憶芳樽共一巵請誦周人和樂句¶
全勝三歎陟岡詩¶
　　　丙申至前五日復坐南牎憶去年詩又成兩章¶
依然紅日照牎楣還是去年消息時妙理不須尋轍迹¶
只於生處驗新知¶
<pb:KR4d0284_WYG_007-6a>¶
新晴物物有春意正值一陽來復時變化無窮俱是易¶
探原宻處起乾知¶
　　　題雉山禊亭¶
一曲清江正可憐隔江新竹露姢姢好風成我曲肱夢¶
起㸔飛雲度碧天¶
　　　夢乘大舸卧泛江湖波濤甚壯醒乃悟其為雨¶
　　　因成小詩¶
平生得意白鷗外歲晩歸心鴻鴈俱蕉葉雨聲喧曉枕¶
<pb:KR4d0284_WYG_007-6b>¶
夢成風楫泛江湖¶
　　　南嶽庵僧寄上封新茶風味甚髙薄暮分送韓¶
　　　廷玉李嵩老¶
浮甌雪色喜初嘗中有祝融風露香徑欲與君同晤賞¶
短檠清夜正相望¶
　　　䟦王介甫逰鍾山圖¶
林影溪光静自如蕭踈短鬢獨騎驢可能胷次都無事¶
擬向山中更著書¶
<pb:KR4d0284_WYG_007-7a>¶
　　　歲晩烹試小春建茶¶
陽月藏春妙莫窺靈芽粟粒露全機煑泉獨啜寒牎夜¶
已覺東風天際歸¶
　　　昨過漕䑓庭前荼䕷盛開已而詹體仁海棠和¶
　　　章及此因用前韻賦兩章¶
玉立春深雪不如生香透骨雪應無莫遣飄零雜塵土¶
芬芳留入碧琳腴¶
紛紛花片逐風飛緑幄藏春自一竒不入時人紅紫眼¶
<pb:KR4d0284_WYG_007-7b>¶
却須我軰與題詩¶
　　　所思亭海棠初開折贈兩使者將以小詩¶
未須比擬紅深淺更莫平章香有無過雨夕陽樓上㸔¶
千花容有此膚腴¶
東風着物本無私紅入花梢特地竒想得霜䑓春思滿¶
一枝聊遣慱新詩¶
　　　廖憲送牡丹用海棠韻復走筆戯和之¶
緑葉滿園風雨餘君家花事嶺中無眼眀見此復三歎¶
<pb:KR4d0284_WYG_007-8a>¶
京洛名園憶上腴¶
報荅春光須着語年來老我不能竒風前姢好有餘態¶
未必此花如此詩¶
　　　定叟弟頻寄黄蘖仰山新芽嘗口占小詩適灾¶
　　　患亡聊乆不得遣寄今日方能寫此¶
瘴雨昏昏梅子黄午牎歸夢一繩床江南雲腴忽到眼¶
中有吾家棠棣香¶
集雲峯頂風霜飽黄蘖洲前水石清不入貢包供玉食¶
<pb:KR4d0284_WYG_007-8b>¶
秪應山澤擅髙名(坡公貶章茶未為磪論予謂建茶如/䑓閤勝地章茶之佳者如山澤髙人)¶
(各有風致/未易疵也)¶
　　　益陽南境松杉夾道鬱然父老相傳忠定張公¶
　　　為邑時所植也其間亦有旣剪而復生者作詩¶
　　　属來者䕶持之¶
夾道松杉半老蒼前賢餘澤未應忘君㸔直幹連雲起¶
豈但當年蔽芾棠¶
　　　登楚野亭見張舎人題字¶
<pb:KR4d0284_WYG_007-9a>¶
英豪自昔多遺恨人物于今正渺然來訪舎人題字處¶
淡煙莎草滿平川¶
　　　城南雜詠二十首¶
　　　　納湖¶
原原錫潭水匯此南城隂岸花有開落水盈無淺深¶
　　　　東渚¶
團團凌風桂宛在水之東月色穿林影却下碧波中¶
　　　　詠歸橋¶
<pb:KR4d0284_WYG_007-9b>¶
四序有佳趣今古蓋共兹橋邊獨㣲吟囬首忘所之¶
　　　　船齋¶
窻低蘆葦秋便有江湖思乆巳倦埀綸㳺魚不須避¶
　　　　麗澤¶
長哦伐木篇佇立以望子日暮飛鳥歸門前長春水¶
　　　　蘭澗¶
藝蘭北澗側澗曲風紆餘願言植根固芬芳長慰予¶
　　　　山齋¶
<pb:KR4d0284_WYG_007-10a>¶
疊石小峥嵘脩篁髙下生地偏人迹罕古井轆轤鳴¶
　　　　書樓¶
髙樓出林秒中有千載書昔人不可見倚檻意何如¶
　　　　䝉軒¶
開軒僅尋丈水竹亦蕭䟱客來須起敬題榜了翁書¶
　　　　石瀨¶
流泉自清寫觸石短長鳴窮年竹根底和我讀書聲¶
　　　　巻雲亭¶
<pb:KR4d0284_WYG_007-10b>¶
雲生山氣佳雲卷山色静隠几亦何心此意相與永¶
　　　　柳堤¶
前年種埀柳已復如許長長條莫攀折留待映滄浪¶
　　　　月榭¶
危闌眀倒影面面湧金波何處無佳月惟應此地多¶
　　　　濯清亭¶
芙蓉豈不好濯濯清漣漪采之不盈把怊悵暮忘飢¶
　　　　西嶼¶
<pb:KR4d0284_WYG_007-11a>¶
繫舟西岸邊幅巾自來去島嶼花木深蟬鳴不知處¶
　　　　琮琤谷¶
幽谷竹成隂懸流着石清不妨風月夕來此聽琮琤¶
　　　　梅堤¶
亭亭堤上梅歴歴波間影歲晩憶夫君寂寞煙渚静¶
　　　　聽雨舫¶
風吹渡頭雨摵摵蓬上聲欣然㑹心處端復與誰評¶
　　　　采菱舟¶
<pb:KR4d0284_WYG_007-11b>¶
散策下亭阿水清魚可數却上采菱舟乘風過南浦¶
　　　　南阜¶
湘水接洞庭秋山見遥碧南阜時一登搔首意無斁¶
　　　㳺嶽尋梅不獲和元晦韻¶
眼㸔飛雪洒千林更着寒溪水淺深應有梅花連夜發¶
却煩詩句寫愁襟¶
　　　十三日晨起霜晴用定王臺韻賦此¶
晴嵐開嶽鎮雲雨㫁陽臺日出寒光逈川平秀色回興¶
<pb:KR4d0284_WYG_007-12a>¶
隨天際鴈詩寄嶺頭梅盛事它年說憑君記玉杯¶
　　　用元晦定王臺韻¶
珍重南山路驅羸㡬度來未登喬嶽頂空說妙髙臺曉¶
霧層層歛竒峯面面開山間元自樂澤畔不須哀¶
　　　馬上口占¶
向來一雪壓霾昏曉跨征鞍傍水村七十二峯俱玉立¶
巍然更覺祝融尊¶
　　　馬上舉韓退之語口占¶
<pb:KR4d0284_WYG_007-12b>¶
擾擾人心墮𣺌茫更於底處問穹蒼今朝開霽君知否¶
春到無邊花草香¶
　　　和朱元晦韻¶
一見瓊山眼為青馬蹄不覺渡沙汀如今誰是王摩詰¶
為寫清新入畵屏¶
　　　登山有作¶
上頭壁立起千尋下列羣峯次第深几几籃輿自吟詠¶
白雲流水此時心¶
<pb:KR4d0284_WYG_007-13a>¶
　　　和元晦馬跡橋¶
便請行從馬跡橋何須乘鶴簉叢霄殷勤底事登臨去¶
不為山僧苦見招¶
　　　方廣道中半嶺少憩¶
半嶺籃輿小駐肩眼中已覺𣺌雲煙山頭更盡無窮境¶
非是人間别有天¶
　　　道中景物甚勝吟賞不暇因復作此¶
支笻石壁聽溪聲却㸔雲山萬疊新揔是詩情吟不徹¶
<pb:KR4d0284_WYG_007-13b>¶
一時分付與吾人¶
　　　崖邊積雪取食清甚賦此¶
隂崖積雪射寒光入齒清甘得味嘗應是山神知客意¶
故將瓊液沃詩膓¶
　　　和元晦後洞山口晩賦¶
石裂長藤瘦山圍野路深寒溪千古思喬木四時隂更¶
得尋幽侣何妨擁鼻吟笑㸔雲出岫誰似此無心¶
　　　和元晦雪壓竹韻¶
<pb:KR4d0284_WYG_007-14a>¶
山行景物揔清竒知費山翁㡬許詩雪急風號聮騎日¶
月明霜净倚闌時¶
　　　和元晦懐定叟戯作¶
路入青山小作程毎逢佳處憶吾人山林朝市休闗念¶
認取臨深履薄身¶
　　　方廣聖燈¶
隂壑傳聞烱夜燈㡬人髙閤費追尋山間光景秪常事¶
堪笑塵寰萬種心¶
<pb:KR4d0284_WYG_007-14b>¶
　　　賦羅漢果¶
黄實纍纍本自芳西湖名字著諸方里稱勝母吾常避¶
珍重山僧自煑湯¶
　　　和元晦詠畫壁¶
松杉夾路自清隂溪水有源誰復尋忽見畫圖開四壁¶
悠然端亦慰予心¶
　　　和元晦方廣版屋¶
葺蓋非陶埴年深自碧差如何亂心曲不忍誦秦詩¶
<pb:KR4d0284_WYG_007-15a>¶
　　　和擇之賦泉聲¶
試問今宵澗底聲何如三歎有餘音堂中衲子還知否¶
月白風清底處尋¶
　　　和擇之賦霜月¶
月華明潔好霜天遥指層城㡬暮煙妙意此時誰與寄¶
羙人湘水隔姢姢¶
　　　和擇之賦枯木¶
隂崖虎豹露鬚牙元是枯槎着蘚花不向明堂支萬祀¶
<pb:KR4d0284_WYG_007-15b>¶
𤣥冬苦節未須誇¶
　　　聞方廣長老化去有作¶
夜入精藍意自真上方一笑政清新山僧忽復隨流水¶
可惜平生未了身¶
　　　賦蓮花峯¶
玉井峯頭十丈蓮天寒日暮更清妍不須重詠洛神賦¶
便可同賡雲錦篇¶
　　　和元晦詠雪¶
<pb:KR4d0284_WYG_007-16a>¶
兀坐竹輿穿澗壑仰㸔石徑接煙霞是間故有春消息¶
散作千林瓊玉花¶
　　　自方廣過髙臺¶
兩寺清聞磬羣峯石作城風生雲影亂猿嘯月華明香¶
火逺公社江湖鷗鳥盟是中俱不着俯仰見平生¶
　　　賦石廩峯¶
巋然髙廪倚晴天獨得佳名自古傳多謝山中出雲氣¶
人間長與作豐年¶
<pb:KR4d0284_WYG_007-16b>¶
　　　道傍殘火溫酒有作¶
隂崖衝雪寒膚裂野路燃薪春意回旋暖提壺傾濁酒¶
陶然絶勝夜堂杯¶
　　　和元晦林間殘雪之韻¶
眼中光潔盡瓊瑶未覺鬱藍宫殿遥石壁長林氷筯落¶
鏘然玉佩響層霄¶
　　　和擇之㸔雪¶
嶽背三冬雪真同不夜城野雲何晃蕩澗水助空明行¶
<pb:KR4d0284_WYG_007-17a>¶
橐多新句青山有舊盟堂堂身世事渠謾說三生¶
　　　和擇之福巖回望嶽市¶
回首塵寰去渺然山中别是一風煙好乘晴色上髙頂¶
要㸔清霜明月天¶
　　　福巖讀張湖南舊詩¶
兹逰竒絶平生事只欠瀛仙氷雪姿元是經行題品地¶
却從山際誦新詩¶
　　　和擇之登祝融峯口占¶
<pb:KR4d0284_WYG_007-17b>¶
祝融髙處好拂石坐林端雲夢從渠小乾坤本自寛回¶
眸増浩蕩出語覺髙寒明日重來㸔寧應取次還¶
　　　和元晦晩霞¶
早來雪意遮空碧晩喜晴霞散綺紅便可懸知明旦事¶
一輪明月快哉風¶
　　　過髙臺携信老詩集¶
蕭然僧榻碧雲端細讀君詩夜未䦨門外蒼松霜雪裏¶
比君佳處讓髙寒¶
<pb:KR4d0284_WYG_007-18a>¶
　　　和元晦贈上封長老¶
上方元自好一榻有餘清秪趂晨鐘起寧聞山鳥聲髙¶
僧足幽事野客冨詩情試問峯頭景今朝作麽生¶
　　　和元晦醉下祝融¶
雲氣飄飄御晩風笑談嘘吸滿心胷須臾歛盡還空碧¶
露出天邊無數峯¶
　　　和元晦十六日下山之韻¶
歸袂隨雲起籃輿趂雪明山僧苦留客世故却闗情小¶
<pb:KR4d0284_WYG_007-18b>¶
倚枯藤杖聊聽絶澗聲如何山下客一笑已來迎¶
　　　和擇之韻¶
山中好景年年在人事多端日日新不向青山生戀着¶
秪縁身世揔非真¶
　　　和擇之韻¶
舊說峯頭寺真成杖屨來却尋泥路滑更喜野雲堆寒¶
積三冬雪陽生九地雷城中㡬親友為說㸔山回¶
　　　題曽氏山園十一詠¶
<pb:KR4d0284_WYG_007-19a>¶
　　　　尚絅堂¶
昔人為巳學深旨妙隠㣲三復尚絅章服膺願無違¶
　　　　夕陽臺¶
日暮天無風岸巾夕陽中回首發遐想明月已升東¶
　　　　橘沜¶
我家湘水濵年年賦徠服君家百畝田晩歲千樹綠¶
　　　　霜傑¶
種松苦難長松長還耐乆莫作目前思但種門前柳¶
<pb:KR4d0284_WYG_007-19b>¶
　　　　菊隠¶
不肯競桃李甘心同艾蒿徳人一題品愈覺風味髙¶
　　　　君子亭¶
嘉蓮秉嘉質觧后逢賞音翁豈玩物者寄意一何深¶
　　　　蓼歩¶
扁舟横薄莫渺渺蓼知秋家山有江湖何必賦逺逰¶
　　　　北山¶
南山煙雨霏北山風露多衣沾非所惜屨濕知如何¶
<pb:KR4d0284_WYG_007-20a>¶
　　　　梅沼¶
寒梅只自芳野水有餘清山空歲云暮妙意相發明¶
　　　　桃花塢¶
花開山與明花落水流去行人欲尋源只在山深處¶
　　　　吟風橋¶
橋邊風月佳俛仰有餘思無忘履氷心方識吟風意¶
　　　昨日與周伯壽别終夕雨小詩追路¶
夜雨虚簷響徹明地蒸衣潤欲生雲想君渚路頻回首¶
<pb:KR4d0284_WYG_007-20b>¶
我亦書䆫倍憶君¶
　　　自西園登山¶
日光射崖氷雪色風壑傳響松龍吟但忻耳目得所遇¶
不覺山髙㡬許尋¶
　¶
　¶
　¶
　南軒集巻七¶
