# -*- mode: mandoku-view; -*-
#+TITLE: 南軒集
#+DATE: 2015-08-25 00:02:35.493492
#+PROPERTY: ID KR4d0284
#+PROPERTY: BASEEDITION WYG    
#+PROPERTY: JUAN 提要
<pb:KR4d0284_WYG_000-1a>¶
欽定四庫全書　　　　　　集部四¶
　南軒集　　　　　　　　　别集類三(宋/)¶
　　提要¶
　　　　(臣/)等謹案南軒集四十四巻宋張栻撰栻字¶
　　　　敬夫廣漢人丞相浚之子以䕃補官孝宗時¶
　　　　厯左司員外郎除秘閣修撰終於荆湖北路¶
　　　　安撫使事蹟具宋史道學傳栻歿之後其弟¶
　　　　杓裒其故稿四巨編屬朱子論定朱子又訪¶
<pb:KR4d0284_WYG_000-1b>¶
　　　　得四方學者所傳數十篇益以平日往還書疏¶
　　　　編次繕寫未及蕆事而已有刻其别本流傳¶
　　　　者朱子以所刻之本多早年未定之論而末¶
　　　　年談經論事發明道要之語反多所佚遺乃¶
　　　　取前所蒐輯參互相校㫁以栻晩嵗之意定¶
　　　　為四十四巻併詳述所以改編之故弁於書¶
　　　　首即今所傳淳熙甲辰本也栻與朱子交最¶
　　　　善集中與朱子書凡七十有三首又有答問¶
<pb:KR4d0284_WYG_000-2a>¶
　　　　四篇其間論辨齗齗不少假借如第二扎則¶
　　　　致疑於辭受之間第三扎辨墓祭中元祭第¶
　　　　四札辨太極圖説註第五六七札辨中庸註¶
　　　　第八札辨游酢祠記第十札規朱子言語少¶
　　　　和平第十一札論社倉之弊責以偏袒王安¶
　　　　石第十五札辨胡氏所傳二程集不必追改¶
　　　　戒以平心易氣第二十一札詳論仁之説有¶
　　　　流弊第四十四札論山中諸詩語未和平第¶
<pb:KR4d0284_WYG_000-2b>¶
　　　　四十九札論易説未安是從來許多意思未¶
　　　　能放下第五十四札規以信隂陽家言擇葬¶
　　　　地與胡季隨第五札又論朱子所編名臣言¶
　　　　行錄未精細朱子並錄之集中不以為忤又¶
　　　　栻學問淵源本出胡宏而與朱子第二十八¶
　　　　札謂胡寅讀史管見病敗不可言其中有好¶
　　　　處亦無完篇又第五十三札謂胡安國春秋¶
　　　　傳其間多有合商量處朱子亦並錄之集中¶
<pb:KR4d0284_WYG_000-3a>¶
　　　　不以為嫌足以見醇儒心術光明洞達無一¶
　　　　毫黨同伐異之私後人執門戸之見一字一¶
　　　　句無不回䕶殊失朱子之本意至朱子作張¶
　　　　浚墓誌本據栻所作行狀故多溢美語錄載¶
　　　　之甚明而編定是集乃削去浚行狀不載亦¶
　　　　足見不以朋友之私害是非之公矣論張浚¶
　　　　者往往遺議於朱子葢未核是集也劉昌詩¶
　　　　蘆浦筆記駁栻堯廟歌指堯廟在桂林失於¶
<pb:KR4d0284_WYG_000-3b>¶
　　　　附㑹其歌今在集中葢取其尊崇帝徳而畧¶
　　　　其事實昌詩又錄栻慤齋銘稱栻奉其父命¶
　　　　為其弟杓作本集不載檢之良然然栻集即¶
　　　　杓所輯不應反漏考髙斯得恥堂存稿有南¶
　　　　軒永州諸詩跋曰劉禹錫編栁子厚集㫁至¶
　　　　永州以後少作不錄一篇南軒先生永州所¶
　　　　題三亭陸山諸詩時方二十餘嵗興寄已落落¶
　　　　穆穆如此然求之集中則咸無焉豈編次者¶
<pb:KR4d0284_WYG_000-4a>¶
　　　　以栁集之法裁之乎然則栻集外詩文皆朱¶
　　　　子刪其少作非偶佚矣乾隆四十三年恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　　校　　官(臣/)陸費墀¶
#+PROPERTY: JUAN 目録
<pb:KR4d0284_WYG_000-5a>¶
欽定四庫全書　　　　　集部四¶
　南軒集目錄　　　　　　别集類三(宋/)¶
　　巻一¶
　　　詞¶
　　　賦¶
　　　古詩上¶
　　巻二¶
　　　古詩中¶
<pb:KR4d0284_WYG_000-5b>¶
　　巻三¶
　　　古詩下¶
　　巻四¶
　　　律詩一¶
　　巻五¶
　　　律詩二¶
　　巻六¶
　　　律詩三¶
<pb:KR4d0284_WYG_000-6a>¶
　　巻七¶
　　　律詩四¶
　　巻八¶
　　　表¶
　　　啟¶
　　巻九¶
　　　記一¶
　　巻十¶
<pb:KR4d0284_WYG_000-6b>¶
　　　記二¶
　　巻十一¶
　　　記三¶
　　巻十二¶
　　　記四¶
　　卷十三¶
　　　記五¶
　　巻十四¶
<pb:KR4d0284_WYG_000-7a>¶
　　　序上¶
　　巻十五¶
　　　序下¶
　　巻十六¶
　　　史論上¶
　　巻十七¶
　　　史論下¶
　　巻十八¶
<pb:KR4d0284_WYG_000-7b>¶
　　　説¶
　　巻十九¶
　　　書一¶
　　卷二十¶
　　　書二¶
　　巻二十一¶
　　　書三¶
　　巻二十二¶
<pb:KR4d0284_WYG_000-8a>¶
　　　書四¶
　　巻二十三¶
　　　書五¶
　　巻二十四¶
　　　書六¶
　　巻二十五¶
　　　書七¶
　　巻二十六¶
<pb:KR4d0284_WYG_000-8b>¶
　　　書八¶
　　巻二十七¶
　　　書九¶
　　巻二十八¶
　　　書十¶
　　卷二十九¶
　　　荅問一¶
　　卷三十¶
<pb:KR4d0284_WYG_000-9a>¶
　　　荅問二¶
　　巻三十一¶
　　　荅問三¶
　　巻三十二¶
　　　荅問四¶
　　巻三十三¶
　　　題跋上¶
　　巻三十四¶
<pb:KR4d0284_WYG_000-9b>¶
　　　題跋中¶
　　巻三十五¶
　　　題跋下¶
　　巻三十六¶
　　　銘¶
　　　箴¶
　　　賛¶
　　巻三十七¶
<pb:KR4d0284_WYG_000-10a>¶
　　　墓誌銘一¶
　　巻三十八¶
　　　墓誌銘二¶
　　巻三十九¶
　　　墓誌銘三¶
　　巻四十¶
　　　墓誌銘四¶
　　巻四十一¶
<pb:KR4d0284_WYG_000-10b>¶
　　　墓誌銘五¶
　　巻四十二¶
　　　祝文¶
　　巻四十三¶
　　　祭文上¶
　　巻四十四¶
　　　祭文下¶
#+PROPERTY: JUAN 原序
<pb:KR4d0284_WYG_000-11a>¶
南軒集原序¶
孟子沒而義利之説不明於天下中間董相仲舒諸葛¶
武侯兩程先生屡發明之而世之學者莫之能信是以¶
其所以自為者鮮不溺於人欲之私而其所以謀人之¶
國家則亦曰功利焉而巳爾爰自國家南渡以來乃有¶
丞相魏國張忠獻公倡明大義以斷國論侍讀南陽胡¶
文定公誦說遺經以開聖學其託於空言見於行事雖¶
若不同而於孟子之言董葛程氏之意則皆有所謂千¶
<pb:KR4d0284_WYG_000-11b>¶
載而一轍者若近故荆州牧張侯敬夫者則又忠獻公¶
之嗣子而胡公季子五峯先生之門人也自其幼壯不¶
出家庭而固巳得夫忠孝之傳既又講於五峯之門以¶
㑹其歸則其所以黙契於心者人有所不得而知也獨¶
其見於論說則義利之間毫釐之辨盖有出於前哲之¶
所欲言而未及究者措諸事業則凡宏綱大用鉅細顯¶
微莫不洞然於胸次而無一毫功利之雜是以論道於¶
家而四方學者争鄉往之入侍經帷出臨藩屏則天子¶
<pb:KR4d0284_WYG_000-12a>¶
亦味其言嘉其績且將倚以大用而敬夫不幸死矣敬¶
夫既沒其弟定叟裒其故藁得四巨編以授予曰先兄¶
不幸蚤世而其同志之友亦少存者今欲次其文以行¶
於世非子之屬而誰可予受書愀然開巻亟讀不能盡¶
數篇為之廢書太息流涕而言曰世復有斯人也耶無¶
是人而有是書猶或可以少見其志然吾友平生之言¶
盖不止此也因復益為求訪得諸四方學者所傳凡數¶
十篇又發吾箧出其往還書疏讀之亦多有可傳者方¶
<pb:KR4d0284_WYG_000-12b>¶
將為之定著繕寫歸之張氏則或者巳用别本摹印而¶
流傳廣矣遽取觀之盖多曏所講焉而未定之論而凡¶
近嵗以來談經論事發明道要之精語反不與焉予因¶
慨念敬夫天資甚髙聞道甚蚤其學之所就既足以名¶
於一世然察其心盖未嘗一日以是而自足也比年以¶
來方且窮經㑹友日反諸心而驗諸行事之實盖有所¶
謂不知年數之不足者是以其學日新而無窮其見於¶
言語文字之間始皆極於髙逺而卒反就於平實此其¶
<pb:KR4d0284_WYG_000-13a>¶
淺深疎宻之際後之君子其必有以處之矣顧以序次¶
之不時使其説之出於前而棄於後者猶得以雜乎篇¶
帙之間而讀者或不能無疑信異同之惑是則予之罪¶
也巳夫於是乃復亟取前所蒐輯參互相校斷其敬夫¶
晩嵗之意定其書為四十四巻嗚呼使敬夫而不死則¶
其學之所至言之所及又豈予之所得而知哉敬夫所¶
為諸經訓義唯論語說晩嘗更定今巳别行其他往往¶
未脱藁時學者私所傳錄敬夫盖不善也以故皆不著¶
<pb:KR4d0284_WYG_000-13b>¶
其立朝論事及在州郡條奏民間利病則上意多鄉納¶
之亦有頗施行者以故亦不著獨取其經筵口義一章¶
附于表奏之後使敬夫所以堯舜吾君而不愧其父師¶
之傳者讀者有以識其端云淳熙甲辰十有二月新安¶
朱熹序¶
