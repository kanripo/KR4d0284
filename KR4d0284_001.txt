# -*- mode: mandoku-view; -*-
#+TITLE: 南軒集
#+DATE: 2015-08-25 00:02:35.513385
#+PROPERTY: ID KR4d0284
#+PROPERTY: BASEEDITION WYG    
#+PROPERTY: JUAN 卷一
<pb:KR4d0284_WYG_001-1a>¶
欽定四庫全書¶
　南軒集巻一　　　　　　　宋　張栻　撰¶
　　詞¶
　　　風雩亭詞¶
　嶽麓書院之南有層丘焉於登覽為曠建安劉公命¶
　作亭其上以為青衿逰息之地廣漢張某名以風雩¶
　又繫以祠¶
眷麓山之面隩有絃誦之一宫欝青林兮對起背絶壁¶
<pb:KR4d0284_WYG_001-1b>¶
之穹窿獨樵牧之徃來委榛莾其䝉茸試芟夷而郤視¶
翕衆景之來宗擢連娟之脩竹森偃蹇之喬松山靡靡¶
以旁圍谷窈窈而潜通翩兩翼兮前張擁千麾兮後從¶
帯湘江之浮渌矗逺岫兮横空何地靈之乆閟昉經始¶
乎今公怳棟宇之宏開列闌楯之周重撫勝槩以獨出¶
信兹山之有逢予揆名而諏義爰逺取於舞雩之風昔¶
洙泗之諸子侍凾丈以從容因聖師之有問各跽陳其¶
所𠂻獨㸃也之操志與二三子兮不同方舎瑟而鏗然¶
<pb:KR4d0284_WYG_001-2a>¶
諒其樂之素充味所陳之紆餘夫何有於事功蓋不忘¶
而不助示何始而何終于鳶飛而魚躍寔天理之中庸¶
覺唐虞之遺烈儼洋洋乎目中惟夫子之所與豈虛言¶
之是崇嗟學子兮念此遡千載以希蹤希蹤兮奈何盍¶
務勉乎敬恭審操舍兮斯須凜戒懼兮𡨕濛防物變之¶
外誘遏氣習之内訌浸私意之脫落自本心之昭融斯¶
昔人之妙旨可實得於予躬循㸃也之所造極顔氏之¶
深工登斯亭而有感期用力於無窮¶
<pb:KR4d0284_WYG_001-2b>¶
　　　謂陶唐帝廟詞¶
　宋淳熙四年靜江守臣張某既新陶唐帝祠以二月¶
　甲子率官屬祗謁祠下再拜稽首退而歌曰¶
溪交流兮谷幽山作屏兮層丘木偃蹇兮枝相樛皇胡¶
為兮于此留藹冠佩兮充庭㓗芳馨兮載陳純衣兮在¶
御東風吹兮物為春皇之仁兮其天四時叙兮何言出¶
門兮四顧渺宇宙兮茫然¶
　　　公安竹林祠迎神送神樂章¶
<pb:KR4d0284_WYG_001-3a>¶
神之來兮何許風蕭蕭兮吹雨悄屛氣兮若思嚴霓旌¶
兮來下昔公車之自南民望車以欷歔今乘駒兮入廟¶
亦孔悲兮若初秋月兮皎皎嚴霜兮凜凜澤終古兮何¶
窮噫微管吾其左袵酌荆江以為醴兮擷衆芳以為羞¶
歌嗚嗚兮鼓坎坎惠我民為此留神之去何所㳺風颯¶
颯挾歸輈倐昭明兮上征撫一氣兮横九州有新兮斯¶
宇竹森森其在戸嗟我民兮勿傷公時來兮一顧有新¶
兮斯堂竹猗猗其在旁嗟我民兮勿替公顧民兮不忘¶
<pb:KR4d0284_WYG_001-3b>¶
　　賦¶
　　　遂初堂賦¶
　洛陽石伯元作堂於所居之北榜曰遂初廣漢張某¶
　為之辭曰¶
皇降𠂻于下民兮粤惟其常猗於穆而難名兮維生之¶
良翕衆美而具存兮不顯其光彼孩提而知愛親兮豈¶
外鑠繄中藏年&KR0177;&KR0177;而寖長兮紛事物之交相非元聖¶
之生知兮懼日逺而日忘縁氣稟之所偏兮横流始夫¶
<pb:KR4d0284_WYG_001-4a>¶
濫觴感以動兮不止乃厥初之或戕既志帥之莫御氣¶
决驟以翺翔六情放而曷禦百骸弛而孰强自青陽而¶
逆旅暨黄髪以茫茫儻矍然於中道盍反求於厥初厥¶
初如何夫豈逺歟彼匍匐以向井我惻隱之拳如驗端¶
倪之所發識大體之權輿如寐而聦如迷而途知睨視¶
之匪遐乃本心之不渝嗚呼予既知其然兮予惟以遂¶
之若火始然而泉始逹兮惟不息以終之予視兮母流¶
予聽兮母從予言兮母易予動兮以躬惟自反兮于理¶
<pb:KR4d0284_WYG_001-4b>¶
兹日新兮不窮逮充實而輝光信天質之本同極神存¶
而過化亘萬世以常通嗚呼此羲文之所謂復而顔氏¶
之子所以為道學之宗也歟吾友石君築室湘城伊抗¶
志之甚逺掲華榜以惟新命下交兮勿固演妙理以旁¶
陳探上古之𦕈微得斯說於遺經謂非迂而匪異試隱¶
几而一聽然則兹其為遂初也又豈孫興公所能望洋¶
而瞠塵者乎¶
　　　後杞菊賦¶
<pb:KR4d0284_WYG_001-5a>¶
張子為江陵之數月時方中春草木敷榮經行郡圃意¶
有所欣非花栁之是問眷杞菊之青青爰命采掇付之¶
庖人汲清泉以細烹屏五味而不親甘脆可口蔚其芳¶
馨蓋日為之加飯而它物幾不足以前陳飯巳捫腹得¶
意謳吟客有問者曰異哉先生之嗜此也昔坡公之在¶
膠西值黨禁之方興歎齊厨之蕭條乃攬乎草木之英¶
今先生當無事之世據方伯之位校吏奔走頥指如意¶
廣厦延賔毬場享士清酒百壺鼎臑爼胾宰夫奏刀各¶
<pb:KR4d0284_WYG_001-5b>¶
獻其技顧無求而弗獲雖醉飽其何忌而乃樂從夫野¶
人之餐豈亦下取乎葑菲不然得無近於矯激有同於¶
脫粟布被者乎張子笑而應之曰天壤之間孰為正味¶
厚或腊毒淡乃其至猩唇豹胎徒取詭異山鮮海錯紛¶
紏莫計苟滋味之或偏在六府而成贅極口腹之所欲¶
初何出乎一美惟杞與菊中和所萃微勁不苦滑甘靡¶
滯非若他蔬善嘔走水既暸目而安神復沃煩而蕩穢¶
驗南陽與西河又頹齡之可制此其為功曷可殫紀況¶
<pb:KR4d0284_WYG_001-6a>¶
於膏粱之習貧賤則廢雋永之求不得則恚兹隨寓之¶
必有雖約居而足恃殆將與之終身又可貽夫同志子¶
獨不見吾納湖之隂乎雪消壤肥其茸萎㽔與子婆娑¶
薄言掇之石銚瓦椀啜汁咀虀髙論唐虞詠歌書詩嗟¶
乎微斯物孰同先生之歸於是相屬而歌殆日晏以忘¶
飢¶
　　古詩¶
　　　送八兄¶
<pb:KR4d0284_WYG_001-6b>¶
彌旬積雨穗生耳冬壑未渠收潦水圍爐情話政爾佳¶
乃復歸舟行萬里三年百感卧湘城風急鶺鴒原上情¶
豈無他人意獨真每覺軟語温如春少年銳氣凌八區¶
晩以樂義稱鄉閭聞人有急若已如天報兩子雙明珠¶
小隱卜築蘭溪邊脩篁喬木今參天是非榮辱不到處¶
巻書一榻清晝眠人言壽骨隱脩眉慶事鼎鼒供期頥¶
豈惟宗族託軌範政倚晩節増光輝有弟有弟復何為¶
杜門讀書人謂癡故山未遂掃松願江頭獨立送歸時¶
<pb:KR4d0284_WYG_001-7a>¶
　　　五士㳺嶽麓圖¶
閉門六月汗如雨出門褦襶紛塵土文書堆案曲肱卧¶
夢逐征鴻過前浦西山突兀不可忘勇徃政須求快睹¶
朝暾未升起微風中流吚啞挾鳴櫓長林秀色已在望¶
有如出語見肝腑意行愛此松隂直眼明還喜碑字古¶
髙低梵釋著幽居深穏仙家開閟宇忽㸔宫牆髙十丈¶
學宫峩峩起鄒魯斯文政倚講磨切石室重新豈無補¶
危梯徑上不作難横欄截出可下俯惟兹翼軫一都㑹¶
<pb:KR4d0284_WYG_001-7b>¶
徃事繁華雜歌舞變遷返覆寧重論昔日樓臺連宿莾¶
邇來人物頗還舊豈止十年此生聚泉流涓涓日循除¶
華表何時鶴來語炎氣知不到山林茗盌蒲團對香縷¶
鼎來杖屨皆勝引季也亦復同步武洛陽年少空白頭¶
三閭大夫浪自苦一笑便覺真理存髙談豈畏丞卿怒¶
不圖畫僧聖得知貌與兒童作夸詡請君為我添草堂¶
風雨蕭蕭守環堵¶
　　　次韻伯承見簡探梅之什且約人日同逰城東¶
<pb:KR4d0284_WYG_001-8a>¶
江湖漫浪歲年晩雖有梅花誰寄逺城中可人獨呉郎¶
不惜日力供徃返東郭枝頭玉雪明下有清淺溪流横¶
新春好趂花前約莫待飄零空作惡¶
　　　張安國約同賦仇氏㔶甕酒¶
人間炎熱不可耐君家甕頭春未央想當醉倒卧永日¶
夢遶清淮歸故鄉後生那得識此酒從君乞方還肯否¶
徽州作賦為欷歔荆州詩來端起予¶
　　　李仁父寄伏苓酥賦長句謝之¶
<pb:KR4d0284_WYG_001-8b>¶
岷峩山中千歲松枝虬幹直摩青空雪霜剥落中不槁¶
膏液下與靈泉通龜跧鳬伏自磊砢金堅玉㓗仍豐融¶
篝明夜取喜得雋煑鼎朝聽如吟風杵成坐上㸔飛雪¶
更和酪乳收全功當知至味本無味子若服之壽莫窮¶
巽巖脊梁硬如鐡冠峩切雲佩明月百好都隨春夢空¶
大藥獨傳鴻寳訣中宵咀嚼不揺頭玉池生肥嚥不徹¶
憐我百慮形蚤衰褁贈扶持意何切丹砂着根謾爾傳¶
脂澤釀黍計已拙由來妙道初不煩此法莫從兒輩說¶
<pb:KR4d0284_WYG_001-9a>¶
徑思舉袂揖浮丘下視塵世真一吷朱顔留得亦何為¶
追逐同堅歲寒節¶
　　　和呉伯承¶
一葦湘可航風濤逮春深裴臺咫尺地勇徃復雨滛窻¶
前幾紅藥俛首如不禁悠悠覽物化了了知予心卜鄰¶
得佳士問學方駸駸端如雲間鶴不受塵埃侵應門有¶
長鬚杖䇿許相尋匪為食有魚杞桋采牆隂聽我清廟¶
詩三歎有餘音洋洋百世下斯道豈陸沉君㸔有本源¶
<pb:KR4d0284_WYG_001-9b>¶
發端自涔涔願君勉勿倦抱膝試長吟儻臻名教樂何¶
必懷山林新詩尚來嗣庻以貽規箴¶
　　　用前韻送彪德美¶
嘗嗜貴知味短綆難汲深讀書不能發但自成書滛況¶
復翻異說潢流𣺌難禁豈知言意外妙此惟微心初無¶
古今異歲月謾駸駸五峯講學地歎息風雨侵前時約¶
同途舊逰愴追尋鳴鳳不可見脩竹餘清隂斯文天未¶
喪千載發韶音春風滿天宇魚鳥自飛沉河流貫霄極¶
<pb:KR4d0284_WYG_001-10a>¶
芥舟膠寸涔神交獨吾子妙處但微吟文㑹匪易得未¶
應歸故林君無泉石癖膏肓詎須箴¶
　　　再用前韻¶
元化首萬類聖學極幾深有如亞聖賢尚謹殆與滛淺¶
見僅一斑歡喜不自禁豈知天地全於穆千聖心嗟哉¶
我學子進道宜駸駸立志務𢎞毅異說母交侵仁端驗¶
發見精微試探尋超然見大體皎日破重隂重新鄒魯¶
傳挽囘韶濩音當年不自勉與物終堙沉神龍倐變化¶
<pb:KR4d0284_WYG_001-10b>¶
豈復顧泥涔有來南山友更唱共迭吟羣材欲封殖杞¶
梓㸔成林慇懃勸學子逆耳成良箴¶
　　　采菊亭(并引/)¶
　陶靖節人品甚髙晉宋諸人所未易及讀其詩可見¶
　胷次灑落八牎玲瓏豈野馬逰塵所能棲集也前建¶
　安丞張君精力未衰即掛冠家于瀏陽有年矣葺小¶
　園為亭面南山來求予名予名之曰采菊取靖節所¶
　謂采菊東籬下悠然見南山嗚呼靖節興寄深逺特¶
<pb:KR4d0284_WYG_001-11a>¶
　可為識者道耳¶
陶公千載人髙標跨餘子豈無濟時念歛䕃獨知止歸¶
來卧衡門無愠復何喜九日天氣佳東籬擷芳蕋舉頭¶
見南山佳處政在此地偏心則逺意得道豈否張侯謝¶
銀魚築室娯燕几小亭才尋丈景物自新美頗聞雙瞳¶
清亦復强步履不妨數登臨倚杖㸔雲起髙詠悠然篇¶
飛鴻送千里¶
　　　送楊廷芳¶
<pb:KR4d0284_WYG_001-11b>¶
自吾友若人歎息恨不早相逢未出語已足慰懷抱寒¶
牎逾浹旬百慮略傾倒霜晴不留客别語詎能好不盡¶
此時情梅邊試深討¶
　　　又¶
昔人忘言處可到不可㑹還須心眼親未許一理蓋辭¶
章抑為餘子巳得其最當知鄒魯傳有在文字外¶
　　　又¶
平生風雨夕毎念名節難窮冬百草歇手自種琅玕吾¶
<pb:KR4d0284_WYG_001-12a>¶
子三十䇿字字起三歎豈欲求人知正自一心丹請哦¶
碩人詩匪為樂考槃¶
　　　送鮮于大任入成都幕¶
敵騎昔飲江扁舟憶同騖翁方為國謀客以名義故安¶
危匪前料得失渠異趣淮壖渺風雪王事有程度息偃¶
多在床君車不停駐初無作難色所立詎愆素嗟我呉¶
門别風木歲徂暮相逢復湘城徃事忍囘顧獨餘後凋¶
心特立凜不懼莫邪雖云利寧作嚢錐露善藏要有待¶
<pb:KR4d0284_WYG_001-12b>¶
小試隨所遇終無缺折虞豈但走狐兎吾州得良牧民¶
力或可裕本根頼封殖疆索費調䕶從容試長思取急¶
無窘步作别忽草草懷抱復誰付他時下瞿唐訪我林¶
下屨儻於功名餘更講末後句¶
　　　同逰嶽麓分韻得洗字¶
逰觀不作難呼舟度清泚新晴宿潦凈羣山政如洗上¶
方着危欄萬象見根柢寒泉自可𣂏況復雜肴醴髙談¶
下夕陽邂逅𤣥鑰啓中流發浩歌月色在波底¶
<pb:KR4d0284_WYG_001-13a>¶
　　　送張深道¶
秋風木葉落送客麗譙東豈懷兒女戀愛此趣味同至¶
理無轍迹妙在日用中聞言有不信渠自馬牛風吾子¶
實所畏立志髙𡨕鴻卓然逰聖門不受異說訌切磋豈¶
不樂愧非斵鼻工於皇太極藴精微浩無窮願言終玩¶
繹黙参元化功¶
人言底柱險袖手不敢邇孰知人心危毫釐千萬里有¶
來事物繁酬酢無披靡雖云應不難要且辨真偽良知¶
<pb:KR4d0284_WYG_001-13b>¶
本易直天機驗所起㴠濡自日新日新乃無蔽聖學非¶
空言要領故在此吾子端發源所進𣺌涯涘我雖念不¶
敏詎敢忘所止後㑹儻有時深功同舉似¶
　　　留題金山寺¶
長江岷山來灌注天下半東行近海門勇徃更瀰漫蒼¶
巒忽中流屹立助傑觀孤根入層淵秀色連兩岸我來¶
最竒絶霜月與璀璨褰衣到絶頂恍若上河漢悠然發¶
遐思俯仰為三歎乾坤無餘蔵今古有長筭更深寂羣¶
<pb:KR4d0284_WYG_001-14a>¶
動樹杪獨鳴鸛囘頭喚山僧為記此公案¶
　　　送范西叔教授西歸¶
乃祖至和間忠謀書鼎彛但知陛下聖豈知吾言危元¶
祐愛君語讀者猶涕洟典刑今不亡盛德故在兹歲晩¶
子過我秀若齋房芝持身蹈規矩出語無瑕疵向來長¶
安道詎肯舎靈龜萬里一泮宫行嚢幾新詩湘山足幽¶
勝而水清漣漪登臨豈不樂邂逅枌榆思我懶抱僻學¶
絶絃理朱絲子獨慕千載悠然契心期豈不為我留感¶
<pb:KR4d0284_WYG_001-14b>¶
此節物移臨岐撫陳編為子三噫嘻髙深諒何極循求¶
有端倪願言勉事此奕葉光前規¶
　　　王長沙梅園分韻得林字¶
令君五畆園不問蓬蒿深江梅忽秀發邂逅成賞音一¶
笑領諸客掃地坐牆隂清芳到酒面落蕋飄衣襟月去¶
未忍去起舞獨微吟人自賞晤耳問花亦何心花雖有¶
開落意則無古今須君戒勿折嘉實㸔成林¶
　　　送卲懷英赴召¶
<pb:KR4d0284_WYG_001-15a>¶
自君之西來吾徒獲三益匪惟欣晤言望見意巳適俯¶
仰歲再更交情共金石翩然别我去寧復得此客諸公¶
有推轂詔下亟傳驛嘉言乆填胷徃覲天咫尺豈其湘¶
水邊而可滯六翮雖深惜别思敢後天下責嗟哉善利¶
途鷄鳴分舜蹠浮雲起毫釐乃有泰山隔持身與謀國¶
兹義貫於一君侯天資髙遇事無逼迫所立凜不囘舉¶
手謝物役保此方寸印勿受一塵隙廓然麗昭囘萬象¶
歸指畫富貴豈君心事業追徃昔贈言不能工庻以永¶
<pb:KR4d0284_WYG_001-15b>¶
無斁¶
　　　陪安國舎人勞農北郊分韻得闌字¶
寒收花尚瘦風靜江不湍元戎肅千騎歴覽無留難好¶
景要徐出微雲故遮闌惟春布嘉惠公豈樂逰觀龎眉¶
八十老扶杖來蹣跚去年幸一稔何以報長官酌酒公¶
自勞得無有愁嘆嗟哉三章約所貴簡且寛黄堂載清¶
靜自覺田里安須公出妙語兹逰記不刋¶
　　　安國晩酌葵軒分韻得成字¶
<pb:KR4d0284_WYG_001-16a>¶
桐花三月寒風雨滿江城使君晩被酒千騎過友生名¶
談宿霧捲逸氣孤雲横揮斥㸔墨妙笑語皆詩成人物¶
有如此爾輩頼主盟更呼南鄰客共此樽酒傾愛我庭¶
下竹頭角方崢嵘永懷氷雪姿寧復世俗情新篇一湔¶
袚凢木不足程願言謹封殖歲晩長敷榮¶
　　　安國置酒敬簡堂分韻得栁暗六春字¶
桴鼔息荒村襏襫盛南畆永日省文書呼客共樽酒主¶
人出麈姿宛是靈和栁行歸帝所逰此地豈淹乆公卧¶
<pb:KR4d0284_WYG_001-16b>¶
百尺樓餘子可下瞰我毎奉談塵汲古得深探身外皆¶
為餘此道要無憾從渠梅雨天隂晴逓明暗公憎孔壬¶
面怪石乃寓目夜堂發深藏林立驚滿屋我亦苦嗜此¶
一見下風伏何當載而歸妙䇿三十六堂下列絲竹堂¶
上娯佳賔相㸔夜未艾樂此笑語真風流今属公我輩¶
但逡廵文章千古意翰墨四時春¶
　　　同元晦擇之逰嶽道遇大雪馬上作¶
驅車望衡嶽羣山政參差微風忽南來雲幕為四垂炎¶
<pb:KR4d0284_WYG_001-17a>¶
官挾蓐收從以萬玉妃庭熒亦何有尺璧仍珠璣竒貨¶
吾敢居妙意良自知林巒倐變化轍迹平髙低喬松與¶
脩竹錯立呈瑰姿清新足遐寄浩蕩多餘思平生湘南¶
道未省有此竒況復得佳友晤言相追隨茅簷舉杯酒¶
旅榻誦新詩更約登絶頂同觀霽色時¶
　　　詩送元晦尊兄¶
君侯起南服豪氣蓋九州頃登文石陛忠言動宸旒坐¶
令聲利場縮頸仍包羞却來卧衡門無愧自日休盡收¶
<pb:KR4d0284_WYG_001-17b>¶
湖海氣仰希洙泗㳺不逺關山阻為我再月留遺經得¶
紬繹心事兩綢繆超然㑹太極眼底無全牛惟兹㫁金¶
友出處寧殊謀南山對床語匪為林壑幽白雲政在望¶
歸袂風颼颼朝來出别語巳抱離索憂妙質貴强矯精¶
微更窮搜毫釐有弗察體用豈周流驅車萬里道中途¶
可停輈勉哉共無斁邈矣追前脩¶
　　　逰南嶽風雪未已决䇿登山用春風樓韻¶
人言南山巔煙雲聳樓觀俯瞰了坤倪仰攀接天漢勇¶
<pb:KR4d0284_WYG_001-18a>¶
徃愧未能長吟湘水畔兹來渺遐思風雪豈中㫁行行¶
重行行敢起自畫歎我聞精神交石裂氷可泮隂沴驅¶
層霄杲日麗旭旦决䇿君勿疑此理或通貫¶
　¶
　¶
　¶
　¶
　¶
<pb:KR4d0284_WYG_001-18b>¶
　¶
　¶
　¶
　¶
　¶
　¶
　¶
　南軒集巻一¶
