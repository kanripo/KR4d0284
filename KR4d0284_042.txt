# -*- mode: mandoku-view; -*-
#+TITLE: 南軒集
#+DATE: 2015-08-25 00:02:36.339370
#+PROPERTY: ID KR4d0284
#+PROPERTY: BASEEDITION WYG    
#+PROPERTY: JUAN 卷四十二
<pb:KR4d0284_WYG_042-1a>¶
欽定四庫全書¶
　南軒集巻四十二　　　　　宋　張栻　撰¶
　　祝文¶
　　　祈雨¶
服嶺以南土剛而農惰夏秋之交數日不雨已或告病¶
求神雖瀆理不容緩伏惟矜惠下民早沛甘澤周及四¶
境俾克大濟豐年之報敢不敬修¶
　　　謝雨¶
<pb:KR4d0284_WYG_042-1b>¶
近以農夫望歲有請于神䝉神降沐沛為甘澤浹洽周¶
徧一稔有期更惟神惠終以幸賜吏當䖍恭益思不懈¶
以承靈貺(堯山灕江自降沐下云/應不旋踵沛澤周洽)¶
　　　祈晴¶
霖雨連仍勢猶未己深虞浸溢有害秧麥早夜不遑用¶
走控告伏惟矜此下民賜以開霽惟神之惠俾克敬承¶
吏之不恭敢不修省¶
　　　祈雨¶
<pb:KR4d0284_WYG_042-2a>¶
春且盡矣民將蒔田而時雨少靳土膏不滋歳事所係¶
甚重是用奔走控告明神伏惟矜憐沛以甘澤周徧浹¶
洽克濟南畆寔惟神休吏之不恭敢不修省¶
　　　謝雨¶
渉春以來時澤未應深虞農事之艱奔走控告神答如¶
響雷行雨霈連日未己民得以服事南畆吏得以少寛¶
百憂神之賜其何以報雖然苗既蒔矣將秀之既秀矣¶
將實之實而堅穫而周始得以徧充吾民之腹而克應¶
<pb:KR4d0284_WYG_042-2b>¶
公之須然則自今以徃歴夏及秋雨暘之節各適其可¶
無或少愆而後吏之責塞不至數瀆于神某實惴惴焉¶
惟民之凋瘁方歳之豐猶或不舒惟神之聦明其所臨¶
饗實依乎民吏或有罪願止罰于身而無貽于民也¶
　　　祈雨¶
惟今之歳頼神之休早稻既穫矣而彌旬不雨禾之晚¶
者秀而未實一簣之功正在今日是用奔走控告沛澤¶
之賜惟神終惠之¶
<pb:KR4d0284_WYG_042-3a>¶
　　　祈雨¶
惟兹晚稼既視其生長以至于今亦且穗矣必待一雨¶
之沛而後成實乃或靳焉害于垂成惟神之仁獨不矜¶
此豈人事有以干隂陽之和歟政有不平刑有不中驕¶
怠之或萌實長民者之責惟民之寡弱獨何與此盍降¶
罰于吏而苦其民今兹一日不雨則有一日之傷事既¶
迫矣號呼于神惟神其哀念之¶
　　　謝雨¶
<pb:KR4d0284_WYG_042-3b>¶
近以時雨有愆祈請于神䝉神降休應以甘澤尚祈終¶
賜俾遂有秋敢不殫誠仰祗神惠¶
　　　祈晴¶
維時初冬氣當揫歛迺者癸酉之夕雷電交作陽縱不¶
收繼為霖雨亦既彌旬榖之登場者未暴深虞其積而¶
壊也用走祈于神所冀開霽以成其終導和致順無為¶
民災敢不敬省人事以承休嘉¶
　　　謝雪(此用之祭社其祭稷神前四句云惟稷有/神司我下土斡旋生育功用莫禦餘同)¶
<pb:KR4d0284_WYG_042-4a>¶
惟邦有社實司其土闔闢隂陽呼吸風雨民所憑依國¶
有彛禮凡我命吏敢不敬事兹冬而温氣或乖忤陽驕¶
不收壤燥靡附來牟何貽癘疫是懼奔走以告俯伏傴¶
僂先以嚴霜知神意許釀隂連朝雲同天宇粲然雪花¶
上下飛舞風無虐號氣有和豫載積載零逺近周溥沴¶
氛一空嘉祥來下(音/户)物意昭蘇土膏沮洳既釋近憂亦¶
寛逺慮嗣歳其有兆端己豫何以報神正直是與勿替¶
引之神日聽汝俾我大田有富無窶嗚嗚其歌坎坎其¶
<pb:KR4d0284_WYG_042-4b>¶
鼓農夫之誠神所惠顧¶
　　　祈雨¶
維兹之歳己屇暮春時澤未洽麥苗就稿穀種不入人¶
心皇皇吏用恐懼奔走以告惟神之仁哀此下民沛以¶
甘雨雷動風行周溥霑足以開有年敢不敬恭克承休¶
德¶
　　　謝雨¶
近以時澤未應控告于神惟神哀民之生賜以甘雨俾¶
<pb:KR4d0284_WYG_042-5a>¶
克舉趾于南畆為惠曷勝惟是自兹以徃農事日興所¶
望雨澤相繼仍迄開于有年惟神幸賜之以不倦惟吏¶
恪承之弗敢怠惟民欣戴之何有極¶
　　　謝雨¶
近以雨澤未溥荐有控告頼神之靈連獲嘉應乆燥之¶
壤悉得就耕謹再拜以謝惟是農事之難自兹以徃苗¶
而秀秀而實所仰於雨澤大霈盖源源也惟神幸終賜¶
以成有年謹再拜以祈¶
<pb:KR4d0284_WYG_042-5b>¶
　　　謝雨祈晴¶
夏至之日某以南畆望雨控告于神頼神之靈應不旋¶
踵今既半月沛澤不翅有餘矣而連綿不已隂氣未収¶
復懼為下田之菑是用再有請于神望即開霽以終其¶
賜夫乆晴而祈雨積雨而丐晴其為請誠若無厭者惟¶
神矜此下民赦吏之瀆而有以俯狥之自今以徃伏願¶
五六日至于旬時雨暘相須無過與不及保我嘉榖以¶
迄于有秋則實拜神之大惠吏之修省其敢弗䖍¶
<pb:KR4d0284_WYG_042-6a>¶
　　　秋祭¶
兹以素秋恪修常事在禮所當報而不祈惟是中秋以¶
來乆愆雨澤今稻之傷者雖不及事然土壤堅燥澤氣¶
不升實預懐嗣歳之慮敢因以請早賜甘澤兆開豐穰¶
實惟神之休¶
　　　社壇¶
某被命來守此邦政有闕謬願降灾於厥躬而無以疵¶
癘于斯民惟明神實鍳臨之¶
<pb:KR4d0284_WYG_042-6b>¶
　　　社壇¶
某恭承皇命來守遐藩視事之初祗見壇壝惟神克相¶
惠綏此民政有乖戾罰止某身¶
　　　社壇¶
惟雨暘寒燠之時與不時雖司乎神而寔係於人之為¶
某以不敏來守此邦懼智慮有所弗逮惟神寛之至其¶
自作之愆則願降罰于身而無以傷乎民則惟神之明¶
　　　楚望¶
<pb:KR4d0284_WYG_042-7a>¶
名山大川神靈莫測望祀之典敢不敬恭肇始二壇用¶
伸祈報惟神歆格佑我下民俾雨暘時若歳事登濟罔¶
有菑害以闡神之休惟吏謹當率民奉事自今以徃終¶
古無斁¶
　　　烏龍山神¶
竊惟古者諸侯各祭境内之山川嚴其壇壝潔其幣牲¶
以致吾誠焉耳後世立之棟宇設為像貌其失甚矣仁¶
安之山實鎭兹土風雲變化雨我百穀是為神靈民所¶
<pb:KR4d0284_WYG_042-7b>¶
依頼而嚴祀之所曠然未講其何以収聚誠意克有感¶
通肇建兹壇亦既訖事謹率僚屬再拜以祠惟神昭相¶
俾雨暘以時嘉生無癘吏雖不敏敢不率民敬事永以¶
無替亦惟神之休¶
　　　諸廟¶
某被天子命來守此邦靖共爾位正直是與顧雖不敏¶
敢不敬斯言惟神實鍳臨之¶
　　　祭勾芒神¶
<pb:KR4d0284_WYG_042-8a>¶
惟時新春陽氣肇舒乃出土牛以首農士致祀于神實¶
曰彛典惟神孚祐時其雨暘順乃嘉生賜以豐年其敢¶
忘神之德¶
　　　祭海陽山¶
嗚呼海陽之山呼吸雲氣維邦之望而民所恃嗟嗟晚¶
稼亦既成穗屬時驕陽垂成莫遂惟神至仁矜此憔悴¶
觸石膚寸一境是庇沛為甘澤成我豐歳孚于下民永¶
答神惠¶
<pb:KR4d0284_WYG_042-8b>¶
　　　祭諸廟¶
惟兹稼穡幸底有年戴神之休敢忘思報謹以季秋聿¶
修常事惟神鍳臨終惠賜之¶
　　　唐虞二帝¶
兹以素秋恪修常事威顔不逺俯伏祗承¶
　　　灕江堯山¶
在禮諸侯得祭其境内之山川惟山川之靈能出雲雨¶
故為禱祀之所依堯山灕江此邦之望也而壇壝未立¶
<pb:KR4d0284_WYG_042-9a>¶
修敬無所兹以夏秋之交近旬不雨農夫望歳之切用¶
敢瞻望再拜以致悃誠且遣官僚捧祝以告伏惟神靈¶
惠孚沛為甘澤俾克有年圖報之修其敢復後¶
　　　秋祀堯山¶
兹以季秋萬寶告成謹遣官僚敬修常事仰惟神靈賜¶
以鍳格¶
　　　堯山灕江二壇¶
惟江山之神實為此邦之所瞻依而壇壝禱祀無所某¶
<pb:KR4d0284_WYG_042-9b>¶
用是懼䖍度高明之地肇新規模及兹而成謹率官僚¶
俯伏以告惟神孚鍳佑此下民俾歳屢豐物無疵癘吏¶
當率民敬事其永無斁¶
　　　虞帝祠¶
惟斯民之所以生斯世之所以立翳人倫之敎是頼而¶
聖人實人倫之至也帝之盛德冠冕萬代固豈下臣所¶
敢賛述蒼梧之野謂帝嘗臨寅縁此邦獲奉廟祀某蒞¶
官之初適修常事周祀棟宇缺壊弗稱悚栗汗下不敢¶
<pb:KR4d0284_WYG_042-10a>¶
荒寜肇新規模兹焉獲考敬率官僚俯伏以告惟帝之¶
澤化育並行動植䝉頼何有窮極敢云此邦獨私其賜¶
　　　有虞氏二妃¶
惟神唐帝之女嬪于有虞恊德聖神垂則萬代新宫肇¶
建内閫是嚴修祠于春敢率彛典¶
　　　大成殿¶
某以愚陋被命臨民早夜恐懼未知所濟惟當精思聖¶
經之法言體而行之庶幾萬一得寡於罪悔視事之始¶
<pb:KR4d0284_WYG_042-10b>¶
敢祗見于學宫¶
　　　文宣王¶
某恭承皇命來守遐藩視事之初祗見于廟為政之方¶
備嚴經訓雖曰不敏敢不夙夜敬思力行庶幾萬一¶
　　　先聖¶
某以承學濫兹為邦視事之初祗見于廟佩居敬行簡¶
之言推學道愛人之志雖曰不敏敢不夙夜庶幾萬一¶
　　　先聖¶
<pb:KR4d0284_WYG_042-11a>¶
廟學新成謹率僚吏與鄉之士行釋菜禮敢不再拜稽¶
首思所以祗若明訓¶
　　　先師¶
廟學新成謹率僚吏與鄉之士行釋菜于先聖敢以先¶
師兖國公配¶
　　　先聖¶
兹新棟宇亦既告成敬奉神像即安于宫¶
　　　蜀漢昭烈帝祠孱陵¶
<pb:KR4d0284_WYG_042-11b>¶
惟帝痛宗國之荒墜憤讐賊之憑陵顛沛百罹信義不¶
舎至於賢哲願為之佐英雄樂效其死規模宏逺夫豈¶
偶然天若祚漢豈無其成雖曰不終正理曷泯眷言兹¶
地昔所遲回風烈猶存焄蒿悽愴有廟以祀典禮則宜¶
藩臣經從敢不修敬¶
　　　嚴子陵祠¶
某以愚陋被命來守此邦竊仰先生高風於千載之上¶
視事之始恨拘印紱不得躬走祠下敬遣迪功郎嚴州¶
<pb:KR4d0284_WYG_042-12a>¶
州學教授鄭某徃致一奠¶
　　　祭嚴先生¶
某竊惟此邦之所以重於天下者以先生高風之所存¶
也雖舊隱之地祠像具設而學宫之中烝嘗獨曠其何¶
以慰學士大夫之思乃闢東偏肇始祀事嗟乎世逺道¶
散寵利相希而事君之義益以不明惟先生曽不以一¶
毫動其中啟世祖貴德尊士之心成東京砥節厲行之¶
俗施澤逺矣翳我多士克承繹之¶
<pb:KR4d0284_WYG_042-12b>¶
　　　丞相萊國冦忠愍公祠(公安/)¶
國有大議發言盈庭紛紛鄙夫蹙縮經營豈國之愛惟¶
謀厥身從違之間興䘮所分不有英哲孰相其成一言¶
之决九鼎莫傾允矣萊公社稷之臣定計澶淵功垂日¶
星匪功之艱其見克明惟見之獨勇莫我嬰黄盖一張¶
聾聵震醒是曰廟勝豈幸之云彼纎雖巧寧屈其伸是¶
非之公乆焉益新蕞爾兹邑公所嘗經民之愛公孔悲¶
以忱有翦者竹為之發生我來拜公(闕/)¶
<pb:KR4d0284_WYG_042-13a>¶
　¶
　¶
　¶
　¶
　¶
　¶
　¶
　¶
<pb:KR4d0284_WYG_042-13b>¶
　¶
　¶
　¶
　¶
　¶
　¶
　¶
　南軒集巻四十二¶
