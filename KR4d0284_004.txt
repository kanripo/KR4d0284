# -*- mode: mandoku-view; -*-
#+TITLE: 南軒集
#+DATE: 2015-08-25 00:02:35.576216
#+PROPERTY: ID KR4d0284
#+PROPERTY: BASEEDITION WYG    
#+PROPERTY: JUAN 卷四
<pb:KR4d0284_WYG_004-1a>¶
欽定四庫全書¶
　南軒集巻四　　　　　　　宋　張栻　撰¶
　　律詩¶
　　　和石通判酌白鶴泉¶
談天終日口瀾翻來乞清甘醒舌根滿座松聲聞金石¶
微瀾鶴影漾瑶琨淡中知味誰三嚥妙處相期豈一樽¶
有本自應來不竭濫觴端可驗龍門¶
　　　憩清風峽¶
<pb:KR4d0284_WYG_004-1b>¶
扶疎古木矗危梯開始知經幾攝提還有石橋容客坐¶
仰看蘭若與雲齊風生隂壑方鳴籟日烈塵寰正望霓¶
從此上山君努力瘦藤今日得同携¶
　　　讀李邕碑¶
荒榛日莫倚笻時歎息危亭北海碑後輩但知尊字畫¶
當年不得戍邊垂豈關貝錦能成禍祗恐干將不自竒¶
杜老惜才千古意如今誰詠六公辭¶
　　　登法華臺¶
<pb:KR4d0284_WYG_004-2a>¶
山間景物轉流年臺上風光處處傳放目便應雲夢小¶
憑欄平挹祝融巔忽尋故國占天際誰看孤舟繫岸邊¶
百感還將山下去肯同槁木墮深禪¶
　　　謝楊文昭主簿寄詩楊之父紹興間倅建康不¶
　　　屈於烏珠而死¶
迺翁詈賊氣如虹千載衣冠起愞庸雙廟已應同卞壺¶
佳兒今喜見甄逢傳郵贈我凌雲句㫁簡知君學古胷¶
忠孝可全須力勉策勲寧復羡侯封(楊公血食金陵政/與卞將軍祠相望)¶
<pb:KR4d0284_WYG_004-2b>¶
　　　喜廣仲伯逢來㑹¶
二阮向來俱莫逆支笻為我到山巔濁醪共飲聊復爾¶
勝集于今亦偶然人立千峯秋色裏月生滄海暮雲邊¶
髙談此地曽知幾一笑歸來對榻眠¶
　　　和黄仲秉喜雨¶
雨後清泉遶舎流懸知耘耜遍南州占相歲事端無恙¶
勞苦農人亦少休好句收功經百錬彌旬不見便三秋¶
閑來只願長豐稔江海白鷗盟共求¶
<pb:KR4d0284_WYG_004-3a>¶
　　　遊道塲山次沈國録韻¶
玻瓈盆外起干鬟路入空濛紫翠間心逺最便天宇逈¶
眼明偏見野雲閑寒泉宰木留千載清磬疎鐘度兩山¶
我亦湘城三徑在湖邊歸去洗塵顔¶
　　　早秋湖亭¶
澤國今年秋氣蚤湖亭清晩獨裴徊翩翻荷蓋隨風舞¶
蕭瑟松聲帯雨來靜處豈云身計得吟邊但覺歲華催¶
悠悠逺思憑誰冩多病新來罷酒杯¶
<pb:KR4d0284_WYG_004-3b>¶
　　　賦周畏知寓齋¶
知君隨寓即能安乆矣家山詠考槃幕府漫㳺從鬢秃¶
竹牎寄傲有書觀此身詎可忘三省世路何妨閱萬端¶
俯仰周旋皆實理未應秪向寓中看¶
　　　送甘可大¶
子陵溪水千年緑猶憶登臨日暮時子去定能尋勝槩¶
書來當復慰相思簡編有味寧論晚得失從渠莫自疑¶
也學迂疎教似舅不應空賦渭陽詩¶
<pb:KR4d0284_WYG_004-4a>¶
　　　送胡伯逢之官金陵¶
相望數舎已云疎逺别何因執予袪漫仕想應同捧檄¶
舊聞當不廢觀書月明淮水空陳迹山繞新亭有故墟¶
暇日更須頻訪古因來為我道何如¶
　　　寄題建安公梅山堂¶
梅公山色近庭除勝日供公几杖餘千古謾傳棲迹地¶
當年誰憶愛君書丹心烱烱元無間白髪星星不用鉏¶
待得斯民俱奠枕歸來端亦愛吾廬¶
<pb:KR4d0284_WYG_004-4b>¶
　　　重九陪詳刑䕶漕東西樓之集¶
獵獵西風滿角巾登臨秋思與雲平山圍四野髙低碧¶
江遶東城今古清莫恨寒花未堪摘且忻樽酒得同傾¶
政須客裏頻囘首細話家山此日情¶
　　　次趙漕贈王昭州韻¶
煌煌金節按江城驛路梅花正小春聞說爭迎來滿道¶
定將何術慰斯民憩棠異日誇南國懷橘歸時拜壽親¶
流澤㑹看均一路要令治象復熙淳¶
<pb:KR4d0284_WYG_004-5a>¶
　　　九日登千山觀¶
清晨領客上巉巖野路衣襟濕翠嵐九日開樽仍絶景¶
西風欹帽且髙談地形盤薄一都㑹山色周遭萬玉簮¶
却指飛鴻煙漠漠故園茱菊老江潭¶
　　　和正父㳺榕溪韻¶
隔岸髙低露碧山眼明便作故園看直從榕影度輕舫¶
更傍溪光撫曲欄鴻鴈來希空悵望梅花開早未初寒¶
喜君萬里同情話明月清風足佐觀¶
<pb:KR4d0284_WYG_004-5b>¶
　　　仲冬朔日登湘南樓復用正父前韻¶
歴遍江南處處山嶠南還得倚樓看化工此地無餘巧¶
爽氣窮冬更逼欄官事隨時寧解了書盟平日未應寒¶
相逢自有論文樂只把空杯未礙歡¶
　　　六月二十六日秀青亭初成與客同集¶
亭成勝日好風光佳客携將共一觴蒼壁挿空千古色¶
髙松䕃堤三伏涼網魚縷膾寒水玉剥蓮煑鼎甘露漿¶
便覺故園渾在眼秪應灕水似瀟湘¶
<pb:KR4d0284_WYG_004-6a>¶
　　　送韓宜州¶
頃年未識宜州面已信諸賢品藻公幕下從容逢益友¶
胷中骯髒本家風一麾且與寛凋瘵華髪應無慕勇功¶
從古安邊須自治人情初不間華戎¶
　　　鹿鳴宴¶
從昔山川夸八桂只今文物盛南州秋風萬里携書劒¶
春日端門拜冕旒聖世取才先實用儒生報國豈身謀¶
且看廷䇿三千字為冩平時畎畆憂¶
<pb:KR4d0284_WYG_004-6b>¶
　　　送宇文正甫¶
重來能復幾旬餘臨水登山又送渠夜雨巳知農事好¶
春寒未放小桃舒眼前佳處應難盡别後書來詎可疎¶
我亦相將歸舊隱杖藜時復訪樓居¶
　　　雨後同周允升登雪觀¶
一雨端能減百憂肩輿徑上最髙樓山容淨洗無窮碧¶
江水新添自在流已覺春隨花片老不應身似賈人留¶
煙蓑風笠南山下正好歸歟看麥秋¶
<pb:KR4d0284_WYG_004-7a>¶
　　　題邢使君釣隱¶
使君卜築占芳洲短檻疎籬處處幽風月隨時供燕几¶
笑談終日在中流翩翩影落來賔鴈漠漠寒生欲下鷗¶
城市山林俱寓目問君底處足消憂¶
　　　某辱歸父丈惠貺新詩謹次韻末章為别¶
淮海相從幾歲年南州鴈不到西川重逢影落煙沙外¶
却喜身如金石堅莫歎武城資莞爾且看平楚正蒼然¶
剸繁自是君餘事毫髪難逃止水淵¶
<pb:KR4d0284_WYG_004-7b>¶
　　　和查仲文雪中即席所賦¶
方帽衝泥有客來九衢俗眼莫驚猜一樽相對十年外¶
兩脚新從萬里囘壯志未隨衰鬢改孤懷良為故人開¶
雪中細放梅花發不用匆匆羯鼔催¶
　　　和宇文正甫探梅¶
天與孤清逈莫隣秪應空谷伴幽人千林掃迹愁無那¶
一㸃横梢眼便親顧影莫驚身易老哦詩尚覺句能新¶
幾多生意氷霜裏說與夭桃自在春¶
<pb:KR4d0284_WYG_004-8a>¶
　　　襄州䕶漕使者張侯寄示所作快目亭記辭多¶
　　　慷慨予讀而壯之且想斯亭觀覽之勝為賦此¶
聞說君家快目亭湓江直上起千尋昔人事業規摹在¶
故國山河草木深世態從渠翻覆手壯圖還我短長吟¶
㑹須一展平戎䇿始稱平生灑落襟¶
　　　送舜臣撫幹表兄赴部¶
疇昔相看意便傾重逢便覺眼増明半生漫仕壯心在¶
五月長江去棹輕龜櫝乆藏千乘寳鵬風方快九霄程¶
<pb:KR4d0284_WYG_004-8b>¶
公朝兼用名門選外氏傳家舊有聲¶
　　　壽定叟弟¶
為邦和氣滿郷閭袖手還家樂有餘案上簡編元好在¶
閑中日月更寛舒功名且要身長健尋尺何求計不疎¶
好泛菊英斟壽酒扁舟吾欲賦歸歟¶
　　　重九日與賔佐登龍山¶
曉風獵獵笛横秋澤國名山九日㳺萬里煙雲歸老眼¶
千年形勢接中州丘原到處堪懷古萸菊隨時豈解愁¶
<pb:KR4d0284_WYG_004-9a>¶
此日此心誰共領朝宗江漢自東流¶
　　　贈樂仲恕¶
老子曽從先覺逰後來文采繼風流胷中有意窮千古¶
筆下成章映九秋塵世利名無着算聖門事業要精求¶
詠歸消息今猶在魚躍鳶飛㑹得不¶
　　　小園茶䕷盛開伯承以詩見督置酒于此為増¶
　　　不敏之歎¶
留連紅紫計無從晩惜芬芳萬卉空枕上幾囘清夢㫁¶
<pb:KR4d0284_WYG_004-9b>¶
風前政可碧紗籠春隨夜雨但三歎韻入香醪尚一中¶
長有花開消息在不應鳴鼔便相攻¶
　　　再和¶
閉門謝客少過從獨倚脩篁傲碧空忽喜千條發瓊蘃¶
紛如萬鶴出樊籠與君前日徘徊乆得句懸知慘淡中¶
胷次本無愁可著何為苦要酒兵攻¶
　　　又和¶
夜讀韋編起欲從門前流水落花空春同心事應長在¶
<pb:KR4d0284_WYG_004-10a>¶
月當燈光不用籠弔古誰能嗟澤畔髙吟且欲效隆中¶
君詩似玉無瑕玷豈有他山石可攻¶
　　　又和¶
市朝車馬列雲從君有危樓出半空但覺乾坤増老眼¶
不妨日月轉空籠花開花落關何事江北江南只此中¶
互出新詩殊未艾長城尚許短兵攻¶
　　　和楊教授¶
道在無今昔才難有屈伸青編知了意白眼付時人鏡¶
<pb:KR4d0284_WYG_004-10b>¶
裏顔容舊胷中事業新絶歎知味鮮渠自說甘辛¶
客少從蒿長深居懶户開孤城嵗云莫瘦馬子能來長¶
策憐葵向新詩更雨催相看前日事此首忍重囬¶
　　　送少隱兄赴興元幕¶
出手寧嫌晩論心本不欺五年江左客萬里故園思肯¶
枉洞庭棹來尋棠棣詩固知名義重豈但慰朝飢¶
邊塞連闗隴貔貅罷戰征幕中須預計堂上乃竒兵漢¶
水追前䇿秦原憶舊耕書生亦多事慷慨試經行¶
<pb:KR4d0284_WYG_004-11a>¶
　　　亷州何使君挽詩¶
橘井登賢籍槐宫並俊㳺姓名題鴈塔文字上瀛洲(公/嘗)¶
(進巻召/試詞科)青簡窮千載朱轓但一州有懐終未試眼看落¶
山丘¶
　　　又¶
憶昔湟江上相逢意便傾胷中元浩蕩筆下更縱横士¶
伏徐公德人言景倩清定應鄉里敬枌社祭先生¶
　　　和張晉彦逰嶽麓¶
<pb:KR4d0284_WYG_004-11b>¶
齋舫凌煙浦雲屏入畫圖日烘花炫晝風定水明湖布¶
榖催春種提壺勸客沽湘中無限景賦詠繼三都¶
　　　送臨武雷令¶
詔舉循良吏時資撫字功人情平易看治道古今同綠¶
野新耕盛潢池舊習空便應君課最名姓御屏中¶
去路連崇嶺扁舟下漲濤不違將母願敢歎獨賢勞境¶
静歸鳬鴈庭空長艾蒿不妨頻拄頰千里寄風騷¶
　　　喜雨呈安國¶
<pb:KR4d0284_WYG_004-12a>¶
望歲民心切為霖帝力均崇朝變炎暑舉目盡清新坎¶
坎連村鼔熙熙萬室春北牎涼枕簟安穏到閑人¶
　　　十二月十六日夜枕上聞雷已而大雪¶
春信梅邊動雷聲枕上驚忽看牎紙白頓覺竹聲清江¶
海空餘夢壺觴起自傾朝來倚樓處玉樹滿湘城¶
　　　過湘潭劉信叔舊居有感¶
北渚留行客東陵憶舊侯池蓮半枯折風葉正颼飀事¶
業留千載英雄去一丘平生許國志歲晩詎悠悠¶
<pb:KR4d0284_WYG_004-12b>¶
　　　題唐興寺湘江亭¶
寺廢蒼崖聳江囘逺岸明風霜摧翰墨(有唐大中記及/詩刻兵火後沉)¶
(于潭/中)歲月老絲緡(寺右有/釣磯)兀坐知茶味閑行忘去程長¶
哦伊水句囘首若為情(鄭都官嘗題詩云湘水/似伊水湘人非故人)¶
　　　彪德美來㑹于泉有詩因次韻¶
君臥衡山北我行湘水濵相逢還莫逆清絶兩無塵勝¶
集追前日輕隂近小春濯纓聊復爾舉首謝簮紳¶
　　　上封有懷元晦¶
<pb:KR4d0284_WYG_004-13a>¶
憶共朱夫子登臨氷雪中劇談無俗調得句有新功别¶
去鴈横浦重來月滿空遙憐今夕意清夢儻相同¶
　　　題福巖寺¶
擲鉢峯前寺肩輿幾度來樓臺還舊觀杉檜撫新栽湘¶
水堂堂去秋山面面開裴徊千古思風壑有餘哀¶
　　　題南臺寺¶
相望幾蘭若勝處是南臺閣逈規摹穏門空晝夜開囘¶
風時浩蕩髙嶺更崔嵬謾說石頭滑支笻得徃來(寺多/風二)¶
<pb:KR4d0284_WYG_004-13b>¶
(門不可置扉寺/之側有石頭庵)¶
　　　由西嶺行後洞山路¶
西嶺更西路雲嵐最窈深水流千澗底樹合四時隂幽¶
絶無僧住閑來有客吟山行三十里鐘磬忽傳音¶
　　　過髙臺寺¶
着屋懸崖畔開牎疊嶂秋半欹雲榭冷不㫁石泉流茗¶
椀味能永竹風聲更幽平生版庵老得句似湯休(寺之/前有)¶
(雲莊榭舊車轍亭侍郎胡公以其妄謬易今名記/刻不存必惡其害巳者所去也長老了信有詩名)¶
<pb:KR4d0284_WYG_004-14a>¶
　　　宿方廣寺¶
俗塵元逈隔景物自天成山近四圍碧泉鳴永夜清月¶
華侵戸冷秋氣與雲横曉起尋歸路題詩寄此情¶
　　　和黄漕雪中將至長沙¶
吾道元如砥人間謾畏途未容舟泝峽且泛雪平湖子¶
孝寧投抒天囘看脫弧不應從我懶欲老豆麻區¶
　　　人日逰城東晩飯陳仲思茅亭分韻得香字¶
絶憐梅事晩與客到林塘瓦椀村醪釅杯羮野菜香舊¶
<pb:KR4d0284_WYG_004-14b>¶
逰看壁字新歲尚他鄉一笑俱真率悠然意未央¶
　　　二月十日野步城南晩與呉伯承諸友飲裴臺¶
　　　分韻得江字¶
春日煙沙岸禪房風竹牎有時傾綠酒隨處見清江世¶
路紛多轍吾生老此邦千林看不盡白鳥去雙雙¶
　　　與弟姪飲梅花下分韻得香字¶
日多色愈正春和天與香提携一樽酒問訊滿園芳嗣¶
歲詩多思懷人心甚長更須多秉燭玉立勝紅粧¶
<pb:KR4d0284_WYG_004-15a>¶
　　　十四日陪黄仲秉渡湘飲嶽麓臺上分韻得長¶
　　　字¶
支笻穿百級把酒問春光喬木依然在幽蘭秪自芳未¶
當湘水滿更覺橘洲長暝色猶回首天涯話故鄉¶
　　　王長沙約飲縣圃梅花下分韻得梅字¶
平生佳絶處心事付江梅縣圃經年見芳樽薄暮開朗¶
吟空激烈燒燭且徘徊未逐徴書去窮冬尚一來¶
　　　湯總管邢監廟約逰城東酒間求詩為賦此¶
<pb:KR4d0284_WYG_004-15b>¶
春事巳如許客愁空自多梅花成莫逆樽酒付亡何楚¶
楚邢郎子耽耽老伏波定應容我醉耳熱更髙歌¶
　　　謝胡掾惠詩¶
一見知心事旋觀慰月評慈祥漢循吏儒雅魯諸生莫¶
作周南歎終期冀北程新詩連夜讀梅影伴孤清¶
　　　除夜立春¶
積雪隂難解新梅凍未開誰知殘臘底已報早春來一¶
氣元無息羣兒浪自猜短檠非守嵗百感政交懐¶
<pb:KR4d0284_WYG_004-16a>¶
　　　送趙節卿¶
昭代才難歎宗盟世有人千鈞定晩試一角信逄真政¶
擬尋梅共還經折栁新青雲看稳上囘首楚江春¶
　　　二月二十五日登裴臺坐上口占¶
朝來風雨好抱病亦登臨故國江山在荒城花栁深憂¶
時空百慮望逺只微吟春事如櫻筍幽盟可重尋¶
　　　上已日晩登裴臺自仲春凢三登¶
前日看花地重來對落暉雨餘山着色沙沒水初肥寒¶
<pb:KR4d0284_WYG_004-16b>¶
食家家出殘紅樹樹飛還同二三子及此詠而歸¶
　　　長沙郡丞丁君挽詞¶
亷吏今尤重朝家詔舉頻方看千里駕忽盡百年身職¶
業憂勞甚逰從笑語真空令行路歎沒後見清貧¶
　　　和黄仲秉喜雨¶
雨涼牎戸好佳木正隂隂畎畆憂時念乾坤濟物心引¶
泉聊自照移竹更親臨尚想皇華使風前擁鼻吟¶
　　　寄侯彦周¶
<pb:KR4d0284_WYG_004-17a>¶
塞鴈仍南去慇懃問耒陽催科應獨拙理髪詎能長邑¶
古絃歌地年豐魚稻鄉婆娑還得不三徑未云荒¶
　　　過長橋¶
西風吹短髪復此渡長橋木落波空闊亭孤影動揺徘¶
徊念今昔領畧到漁樵儻有山中隱憑誰為一招¶
　　　多景樓¶
疇昔南徐地登臨北固樓平原迷故國滄海接江流木¶
落煙莎晩城孤鼔角秋寄言鷗鷺侣吾已具扁舟¶
<pb:KR4d0284_WYG_004-17b>¶
　　　金山¶
萬頃洪濤裏巍然閱古今雲煙三島接花木四時深亂¶
石維舟住西風倚檻吟朝宗知不斷凄切此時心¶
　　　重陽前一日¶
九日明朝是清樽强自開蕭蕭疎雨暗滚滚大江來野¶
菊開無數沙鷗靜不猜何須騎臺飲此興亦悠哉¶
　　　十五日過小孤山¶
沃野逈千里巋然突孤標崖分勢亦裂江靜影頻搖栖¶
<pb:KR4d0284_WYG_004-18a>¶
鶻巢何險盤柯凍不凋吾行足觀覽未覺客程遙¶
　　　新亭¶
風景自今古斯亭今是非絶憐江水去還有故山圍得¶
失同千慮成虧共一機所思惟謝傅不但勝淮淝¶
　　　庚申過青草湖¶
巳越重湖險張䑺勝順流亂雲藏野寺横網閙漁舟物¶
色湖南好風霜歲晚謀未知荒歉後得似向來不¶
　¶
<pb:KR4d0284_WYG_004-18b>¶
　¶
　¶
　¶
　¶
　¶
　¶
　¶
　南軒集巻四¶
